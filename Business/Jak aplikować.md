Standardowo aplikacja składa się z

-   CV które opisuje kim jesteś i co zrobiłeś w swojej karierze
-   portfolio, które pokazuje projekty nad którymi pracujesz (zwykle podlinkowane w CV)
-   (inne info, które pokaże że umiesz doprowadzać projekty do końca i pracować w grupie)

Generalnie pracodawca zwykle szuka sensownej osoby, która pomoże mu zrobić grę.

Co może go przekonać, że właśnie aplikująca osoba może pomóc taką grę zrobić?

Zdecydowanie najlepsze jest X lat doświadczenia, w ważnej roli i przy udanych projektach.

Ale oczywiście na starcie X = 0. Rola bywa mniej kluczowa. A projektom idzie różnie, nie zawsze jest to zależne od konkretnej osoby.

A pracodawca skoro się ogłasza to pracownika potrzebuje i jak nie znajdzie kandydata marzeń to wybierze najlepszą dostępną ofertę, która spełnia tak naprawdę nieznane minimalne wymagania. (Niekoniecznie będą to minimalne wymagania wypisane w ofercie, zależy od sytuacji. Choć te podane w ofercie dają rozsądne przybliżenie faktycznych wymagań. Jak szukają seniora z min 5-10 latami to pewnie brakuje kogoś do ustawienia zespołu i świeżak realistycznie nie ogarnie takiego tematu. Za to w gd portfolio i umiejętności są zdecydowanie ważniejsze niż formalne lata pracy i papierki.)

Początkujący z oczywistych powodów w portfolio umieści małe projekty, często niekomercyjne. Czym warto się chwalić?

Warto się postawić po drugiej stronie:

Wyobraź sobie, że jesteś pracownikiem firmy gd. Na maila dostajesz co i raz jakieś CVki. Większość kompletnie nie pasuje... nie spełnia minimalnych wymagań... ktoś chciałby robić grę, ale w sumie to nie bardzo wie na czym to polega. Ktoś wysłał CVki wszędzie gdzie popadło i chyba nawet nie wie co robi firma... Ktoś niby się zgłasza na grafika ale nie ma linku do portfolio...

A ty chcesz się zając robieniem gry, a nie grzebaniem w mailach. Więc przeglądasz to na szybko czy jest ktoś w miarę sensowny. 10 sek bez zagłębiania się w szczegóły. Jak wygląda dziwnie to next, jak w miarę sensownie to odłożyć na później do sprawdzenia. Może kliknąć linka i rzucić okiem 15 sek. Kluczowe jest żeby nie odpaść na tym etapie. Umieść najważniejsze informacje jak najwcześniej. I czytelnie zaznacz gdzie jest portfolio, żeby dało się na nie szybko wejść. I żeby natychmiast pokazało że warto się przyjrzeć zgłoszeniu uważniej. Jak znasz kogoś w firmie i cie poleci to też ogromny plus na tym etapie, ale potem musisz sobie radzić samemu.

Ok, ofercie udało się nie trafić do spamu. To teraz trzeba pomyśleć czy ty pasujesz do teamu. Na tym etapie ktoś faktycznie przeczyta co tam jest napisane (jak nie przesadzisz z objętością, 1 max 2 strony A4 powinny wystarczyć, tnij i skracaj to co nie ma związku ze stanowiskiem, rozwiń to co ma). Pewnie kliknie linki, a może nawet wrzuci w google twoje imię i nazwisko i zobaczy czy coś ciekawego wyskoczy. Zacznie się zastanawiać kogo potrzebuje team, jakie umiejętności sugeruje twoje zgłoszenie i czy ktoś taki by się przydał.

Żeby zrobić dobre wrażenie chcesz nakierować na jakiś jeden fajny projekt. Nawet mały. Mało kogo obchodzi, że masz masę rozgrzebanych rzeczy. Takie rzeczy i tak nie trafią do gry. Ważne żeby pokazać że umiesz doprowadzić nawet mały projekt do rozsądnego końca. Jeden mały ale dopracowany projekt przykuwa uwagę i robi dobre wrażenie. Zwłaszcza jak są elementy interaktywne w które można zagrać. (Ale nawet jak masz grywalne demo i tak warto dać screenshoty i filmiki, bo inaczej można do etapu, na którym ktoś chce zagrać w to demo nie dojść. Graficy oczywiście jednak więcej prac niż jedna, ale zasada ta sama - skupić się na kilku najlepszych pracach. Pokazujących co najlepszego potrafimy osiągnąć, niż mieć dużo prac słabszych.)

A co jak ktoś nie ma co pokazać? To mocno podejrzana sytuacja, bez projektów testowych to trochę ciężko uwierzyć, że ktoś się czegoś nauczył... Zawsze jakiś kod, levele , czy różne szkice itd. powstały podczas nauki z tutoriala czy własnych eksperymentów... To nie muszą być duże rzeczy, coś inspirowane ciekawym tutorialem, klon prostej klasycznej gry z lekkim twistem, grafika świecznika, system ekwipunku z UI i mapą testową gdzie można zakładać i zdejmować przedmioty. Taki mały projekt warto trochę wypolerować zanim stanie się częścią portfolio. Połatać irytujące bugi, zadbać o objaśnienie o co chodzi np jakimś textem/grafiką zwłaszcza sterowanie. Niech projekt robi wrażenie że jest mały, ale skończony. A nie rozgrzebany i nikt nie wie, w którą stronę to powinno dalej iść, więc tak zostało wpół drogi. Wiadomo że nie będzie idealny, ale musi być zachęcający. (Takie rozgrzebane rzeczy lepiej z portfolio wywalić bo zniechęcają, co najwyżej napomknąć o nich tekstem ale pytanie czy nawet taka wzmianka ma sens.)