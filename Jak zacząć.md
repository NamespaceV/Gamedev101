# Jak zacząć

Na początek polecam przeczytać: 
[[Role w projekcie GD]]
[Role w projekcie growym](https://gamedev-pl.fandom.com/pl/wiki/Role_w_projekcie_growym "Role w projekcie growym")

Powyższy artykuł jest długi, ale przedstawia różne miejsca w dużym zespole tworzącym grę. Warto przemyśleć, które aspekty tworzenia gry są interesujące i w którą stronę chcemy się rozwijać. Tamten ogólny obraz może być znacząco różny w zależności od rodzaju i skali projektu. Ale nawet bardzo mały projekt będzie zahaczał o wymienione tam elementy.

## Spis treści

-   [1 Gra czy jednak jeden aspekt?](https://gamedev-pl.fandom.com/pl/wiki/Jak_zacz%C4%85%C4%87#Gra_czy_jednak_jeden_aspekt.3F)
    -   [1.1 Grafik?](https://gamedev-pl.fandom.com/pl/wiki/Jak_zacz%C4%85%C4%87#Grafik.3F)
    -   [1.2 Programista?](https://gamedev-pl.fandom.com/pl/wiki/Jak_zacz%C4%85%C4%87#Programista.3F)
    -   [1.3 Projektant?](https://gamedev-pl.fandom.com/pl/wiki/Jak_zacz%C4%85%C4%87#Projektant.3F)
    -   [1.4 Dźwiękowiec?](https://gamedev-pl.fandom.com/pl/wiki/Jak_zacz%C4%85%C4%87#D.C5.BAwi.C4.99kowiec.3F)
    -   [1.5 Pisarz?](https://gamedev-pl.fandom.com/pl/wiki/Jak_zacz%C4%85%C4%87#Pisarz.3F)
    -   [1.6 Biznesmen?](https://gamedev-pl.fandom.com/pl/wiki/Jak_zacz%C4%85%C4%87#Biznesmen.3F)
-   [2 ALE JA NIE CHCĘ ROBIĆ RZECZY... CHCĘ ZROBIĆ GRĘ](https://gamedev-pl.fandom.com/pl/wiki/Jak_zacz%C4%85%C4%87#ALE_JA_NIE_CHC.C4.98_ROBI.C4.86_RZECZY..._CHC.C4.98_ZROBI.C4.86_GR.C4.98)

## Gra czy jednak jeden aspekt?

Pierwszym i najważniejszym pytaniem jest czy w ogóle chcemy stworzyć grę... Paradoksalnie większość osób będzie chciała się skupić na jakimś małym aspekcie tworzenia gry. Np rysowaniu, programowaniu albo projektowaniu rozgrywki. W takim przypadku należy się skupić na tym aspekcie i poszukać środowiska w którym można się tego uczyć.

#### Grafik?

Np jeśli interesuje nas rysowanie to warto... ćwiczyć rysowanie.

Popularne programy do 3d i 2d są niestety płatne, ale są też darmowe odpowiedniki jak Krita, Gimp czy Blender w których można tworzyć całkiem fajne grafiki.

Różny soft do specyficznych rzeczy trafia się też czasami na promocjach, ale to już dla bardziej wkręconych.

Tak czy siak soft softem ale podstawowe umiejętności rysowania, kompozycji, itd. trzeba ćwiczyć i słuchać o nich różnych prezentacji.

Żeby poćwiczyć integracje z silnikiem gry wystarczy wziąć jakiś silnik gry i doczytać z tutoriala zupełne podstawy. Wstawić grafikę na scenę i potwierdzić że zachowuje się poprawnie w silniku. Alternatywnie można poszukać gier z dobrym wsparciem dla modów i podmienić assety gry na wykonane własnoręcznie.

Jak już to będzie jakoś wyglądać można poszukać programisty i projektanta do współpracy. Żeby poćwiczyć coś co będzie faktyczne dobrze działać w grze i będzie pasować do jakiejś wizji projektu gry.

#### Programista?

Jeśli chcemy ćwiczyć programowanie większość projektów będzie demami technicznymi. Które możemy wykonać na dowolnych dostępnych assetach. I najczęściej nie będą miały sensownej rozgrywki bo będą się skupiać na testowaniu pomysłów i rozwoju umiejętności koderskich. Warto się nie oszukiwać że są to pełnoprawne gry - w większości nie są, nie mają pomysłu biznesowego, ani dopracowanej rozgrywki. Jest to projekt który rozwija umiejętności, ale nie ma potencjału komercyjnego.

(uwaga: programowanie może być dość ciężkie na start, bo dużo rzeczy których trzeba się nauczyć nie przekłada się na widoczny efekt; dużo rzeczy wydaje się banalnych... a tak naprawdę są bardzo trudne. dużo rzeczy wydaje się bardzo trudnych, a można je osiągnąć 1 linijką kodu, zwłaszcza jak ktoś przygotował za nas narzędzia/biblioteki których wystarczy użyć)

W programowaniu jest też duży rozrzut tematów. Dość często trzeba skakać z nauką - od nauki samego języka programowania, przez algorytmy, różne silniki i biblioteki, do wzorców organizacji kodu czy narzędzi do pracy w grupie i automatyzacji różnych procesów. Wszystko będzie się trochę przeplatać. Raz poduczy się trochę języka. Raz jakiejś biblioteki. Raz napisze jakiś algorytm od zera. Wiedza idzie powoli i w dużo różnych kierunków. Taka działka.

Z czasem arsenał rośnie i programista będzie mógł zaatakować dużo tematów. A różne wersje rozwiązań okażą się podobne w użyciu. Ale dojście do tego etapu zajmuje dużo czasu, a w międzyczasie trzeba z morza frameworków, języków, dobrych rad i narzędzi wybrać coś co nam pasuje i tam spędzić więcej czasu. Choć znajomość różnych opcji na pewno się przydaje...

Często w praktyce równie trudne jak znalezienie rozwiązania problemu technicznego jest zrozumienie co właściwie jest potrzebne klientowi czy w projekcie. Warto poćwiczyć współpracę i dogadywanie się bo w praktyce programista często musi współpracować z mniej technicznymi osobami z zespołu.

[Programista czego się uczyć](https://gamedev-pl.fandom.com/pl/wiki/Programista_czego_si%C4%99_uczy%C4%87 "Programista czego się uczyć")

#### Projektant?

Jeśli interesuje nas projektowanie gry, ale całej gry nie poziomów, to mamy problem... serio to chyba najtrudniejsza funkcja. Zupełnie nie wiadomo jak tam wejść... tak żeby być sensownym projektantem, który dostarcza gry, a nie marzycielem. Generalnie najrozsądniej brzmi pomysł wyboru innej ścieżki i potem przejścia na projektanta całej gry. Każdy projekt jest projektem zespołowym więc nawet przy innych funkcjach można zobaczyć jak się rozwija gra i często mieć wpływ na różne aspekty projektu. Zwłaszcza w małym niekomercyjnym projekcie, każdy będzie miał duży wpływ na ogólny projekt gry.

Warto też popróbować swoich sił w projektowaniu gier planszowych czy RPG. Taką grę można wykonać samodzielnie z kartonu i zweryfikować ze znajomymi czy nasze pomysły maja sens i działają. Opcja nr 2 to podszkolić swoje umiejętności techniczne, żeby być w stanie samodzielnie tworzyć kod/skrypty w prostych silnikach albo w wizualnej części np w blueprintach UE4. W game makerze. Może w Unity. Może w jakimś prostym frameworku do Javascriptu. Taka znajomość pozwoli na pewną samodzielność i tworzenie prototypów które pozwolą weryfikować nasze pomysły. Przyda się potem w trakcie dyskusji technicznych nad kierunkiem rozwoju gry żeby lepiej rozumieć poruszane zagadnienia, które mogą być kluczowe dla projektu gry.

Dużo prosciej ćwiczyć się na **projektanta poziomów**, takie umiejętności najlepiej doskonalić procując nad modami istniejących gier. Sporo gier udostępnia edytory poziomów w których można poćwiczyć swoje umiejętności. Można też wziąć silnik typu Unity czy Unreal4, pobrać trochę darmowych assetów i zacząć z nich składać plansze.

#### Dźwiękowiec?

Ścieżka dźwiękowca jest specyficzna. Głównie z racji na ograniczone zapotrzebowanie na dźwięki i częste zlecanie wykonania oprawy poza studio. Zakładam że trzeba poszukać odpowiednich programów, mikrofonu i pracować na nich. Uczyć się też grania na normalnych instrumentach i zasad kompozycji. [TODO: nie mam za dużo informacji na ten temat, dodać więcej]

#### Pisarz?

Jeśli chodzi o pisanie do gier podobnie nie mam dużo informacji. Ale ogólne umiejętności pisarskie są w miarę podobne. Trzeba pisać. Żeby potestować swoje umiejętności w kontekście gier warto poszukać możliwości modowania gry, zwłaszcza tytułów, które umożliwiają tworzenie dialogów. Tworzyć takie mody i weryfikować na znajomych czy przedstawiony tekstem świat jest dla nich ciekawy. Są też proste silniki do tworzenia gier paragrafowych, może coś się znajdzie do visual novel. Można poćwiczyć prowadzenie dłuższych rozmów w interesujący sposób i rozwidlanie trochę historii.

#### Biznesmen?

Ćwiczenie biznesowych zagadnień też nie mam pomysłu jak zrobić. Jest to dość szeroka kategoria. I gry maja swoja specyfikę, ale dużo podstaw powinno być podobnych jak w innych projektach. Pewnie głównie szukać materiałów i interesować się tematem. Mozę spróbować zorganizować i utrzymać mały team... ale to nie jest proste i nie można sobie "eksperymentować na ludziach"...

## ALE JA NIE CHCĘ ROBIĆ RZECZY... CHCĘ ZROBIĆ GRĘ

dobra, dobra... to musisz mieć

-   pomysł biznesowy
    -   kto ma grać w tę grę jak już ją zrobisz
        -   jak się o niej dowie
        -   dlaczego będzie chciał ją odpalić
        -   czy płaci i ile?
    -   jak duży potrzebujesz team
        -   potrzebujesz kogoś technicznego, bo inaczej gra nie będzie działać...
        -   potrzebujesz kogoś, kto oceni czy projekt trzyma się kupy
    -   ile czasu będzie powstawać
        -   jak utrzymać motywację do robienia projektu przez ten czas

Nie chodzi o jakiś wielki biznes plan, odpowiedzi mogą brzmieć np.

-   grać będzie moja rodzina, zagra bo mnie lubi, wszystko zrobię sam, i będę sobie dłubał rok
-   grać będą ludzie na game jamie, zagrają bo są na game jamie, mam 24h, zrobię z grafikiem którego spotkam na miejscu

Ale bez tych odpowiedzi ciężko będzie jakkolwiek rozplanować rozsądny projekt

I warto to sobie powiedzieć na głos i zastanowić się czy brzmi choć trochę rozsądnie

Jak tak, to trzeba ruszać do boju i robić

Wybrać tech który najrozsądniej odpowiada projektowi

I synchronizować wizję z rzeczywistością wraz z postępami prac  

W szczególności jak nie robiłeś nigdy gry to zrób sam tetrisa... serio, to nie jest takie proste. (no dobra jest, ale jak zaczynasz nie będzie)

Jak dalej chcesz zrobić coś dużego to poszukaj jakiejś firmy, wymyśl co mógłbyś tam robić za co by płacili, zatrudnij się, zobaczy jak firma funkcjonuje.

Dużo się nauczysz, złapiesz kontakty, może zostaniesz... a może zaczniesz projekt rozumiejąc w co idziesz

Lepiej skończyć mały projekt, niż zacząć 10 MMO i każdy skończyć bez grywalnego czegokolwiek.